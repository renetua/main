---
last_modified_at: 2023-10-29T11:22:41+02:00
title: Найбільші компанії ринку нерухомості обʼєдналися в Українську асоціацію девелоперів
date: 2023-10-29
source:
  title: Українська асоціація девелоперів
  url: https://ua-developers.com.ua
permalink: /news/:title:output_ext
---

Лідери українського ринку нерухомості об’єдналися в Українську асоціацію девелоперів з метою спільного розвитку галузі та відбудови України.

До асоціації увійшли Stolitsa Group, KAN Development, Інтергал-Буд, Укрбуд Інвест, UDP, Русанівка інвест, Perfect Group, РІЕЛ, Д-І-М, АТ "Позняки-жил-буд" (Taryan group), Українські будівельні системи, SAGA Development, Futura Hata, Ковальська нерухомість, IB alliance, BudCapital, НЕСТ, Стандарт консалтинг груп, Ave-New, Асоціація західноукраїнських забудовників.

Як повідомив голова правління асоціації Євген Фаворов, завдання асоціації – обʼєднати експертизу та можливості провідних компаній для розвитку українських міст:

> "Відновлення та розвиток міст – це ключове завдання для відновлення української економіки та подолання колосальної демографічної кризи, яка поглиблюється в наслідок повномасштабної російської агресії. Це буде можливим, якщо Україна впроваджуватиме найкращі світові підходи до регулювання сфери девелопменту та планування міського розвитку. Свій погляд на роль нашої організації в процесі відбудови України асоціація висловила у «Декларації засновників», яка доступна на нашому сайті. Ми запрошуємо інших учасників ринку до співпраці".

За словами Є. Фаворова, Українська асоціація девелоперів створена як платформа для комунікації між бізнесом, експертним середовищем, державою та органами місцевого самоврядування. Серед ключових напрямків роботи асоціації – аналітична діяльність, участь у оцінці та розробці нормативно-правових актів, а також оперативне інформування українських ЗМІ та закордонних партнерів України про ситуацію та можливості, які є на українському ринку девелопменту.
